{
  "v1": "Н аближаваше празник Безквасници, наречен Пасха;\n ",
  "v2": "а първосвещениците и книжниците диреха, като как да Го погубят, защото се бояха от народа.\n ",
  "v3": "И влезе сатаната в Иуда, наричан Искариот, един от числото на дванайсетте.\n ",
  "v4": "И той отиде и се наговори с първосвещениците и воеводите, как да им Го предаде.\n ",
  "v5": "Те се зарадваха и се споразумяха да му дадат пари;\n ",
  "v6": "и той обеща, и търсеше сгодно време да им Го предаде не пред народа.\n ",
  "v7": "И настана денят Безквасници, когато трябваше да се заколи пасхалното агне,\n ",
  "v8": "и прати Иисус Петра и Иоана, като им рече: идете, пригответе ни пасха, за да ядем.\n ",
  "v9": "А те Му рекоха: де искаш да приготвим?\n ",
  "v10": "Той им отговори: ето, като влезете в града, ще ви срещне човек, който носи стомна с вода; идете след него в къщата, дето влезе,\n ",
  "v11": "и кажете на стопанина на къщата: Учителят ти казва: де е стаята, в която да ям пасхата с учениците Си?\n ",
  "v12": "И той ще ви покаже горница голяма, постлана; там пригответе.\n ",
  "v13": "Като отидоха, намериха, както им бе казал, и приготвиха пасхата.\n ",
  "v14": "И когато настана часът, Той седна на трапезата, и дванайсетте апостоли с Него,\n ",
  "v15": "и им рече: от сърце пожелах да ям с вас тая пасха, преди да пострадам,\n ",
  "v16": "понеже, казвам ви, няма вече да я ям, докле тя се не извърши в царството Божие.\n ",
  "v17": "И като взе чашата и благодари, рече: вземете я и разделете помежду си,\n ",
  "v18": "защото, казвам ви, няма да пия от лозовия плод, докле не дойде царството Божие.\n ",
  "v19": "И като взе хляб и благодари, преломи и им даде, казвайки: това е Моето тяло, което за вас се дава; това правете за Мой спомен.\n ",
  "v20": "Също взе и чашата след вечеря, като рече: тая чаша е новият завет с Моята кръв, която за вас се пролива.\n ",
  "v21": "Но ето, ръката на тогова, който Ме предава, е с Мене на трапезата;\n ",
  "v22": "прочее, Син Човеческий отива, според както е определено; но горко на оня човек, чрез когото се предава.\n ",
  "v23": "И те почнаха да се питат помежду си, кой ли ще е от тях оня, който ще направи това.\n ",
  "v24": "А имаше и препирня помежду им, кой от тях да се смята за по-голям.\n ",
  "v25": "А Той им рече: царете на езичниците господаруват над тях, а ония, които ги владеят, благодетели се наричат;\n ",
  "v26": "а вие недейте тъй: но по-големият между вас да бъде като по-малкия, и който началствува, да бъде като оня, който слугува.\n ",
  "v27": "Защото кой е по-голям: който седи на трапезата ли, или който слугува? Не е ли оня, който седи? Пък Аз съм среди вас като прислужник.\n ",
  "v28": "Но вие сте, които устояхте с Мене в Моите напасти,\n ",
  "v29": "и Аз ви завещавам, както Ми завеща Моят Отец, царство,\n ",
  "v30": "за да ядете и пиете на трапезата Ми в Моето царство, и да седнете на престоли да съдите дванайсетте колена Израилеви.\n ",
  "v31": "И рече Господ: Симоне, Симоне! Ето, сатаната поиска да ви сее като пшеница;\n ",
  "v32": "но Аз се молих за тебе, да не оскъднее вярата ти; и ти някога, кога се обърнеш, утвърди братята си.\n ",
  "v33": "Той Му отговори: Господи, готов съм да отида с Тебе и в тъмница и на смърт!\n ",
  "v34": "Но Той рече: казвам ти, Петре, не ще пропее днес петел, преди ти три пъти да се отречеш, че Ме познаваш.\n ",
  "v35": "И рече им: когато ви пратих без кесия, и без торба, и без обуща, останахте ли лишени от нещо? Те отговориха: от нищо.\n ",
  "v36": "Тогава им рече: но сега, който има кесия, нека я вземе, тъй също и торба; а който няма, нека продаде дрехата си и да купи нож;\n ",
  "v37": "защото, казвам ви, върху Мене трябва да се изпълни и това писано: „и към беззаконници бе причислен“. Понеже това, що се отнася до Мене, се привършва.\n ",
  "v38": "Те рекоха: Господи, ето тук има два ножа. Той им отвърна: достатъчни са.\n ",
  "v39": "И като излезе, тръгна, както обикновено, за Елеонската планина; след Него тръгнаха и учениците му.\n ",
  "v40": "А като дойде на мястото, рече им: молете се да не паднете в изкушение.\n ",
  "v41": "И Той се отдели от тях до един хвърлей камък, па преклони колене и се молеше,\n ",
  "v42": "като казваше: Отче, да щеше да отклониш от Мене тая чаша! Но нека бъде не Моята воля, а Твоята.\n ",
  "v43": "И яви Му се Ангел от небето и Го подкрепяше.\n ",
  "v44": "И понеже се намираше във вътрешна борба, молеше се по-усърдно, а потта Му беше като кървави капки, падащи на земята.\n ",
  "v45": "Като стана от молитва, дойде при учениците и ги намери заспали от тъга;\n ",
  "v46": "и рече им: защо спите? станете и се молете, за да не паднете в изкушение.\n ",
  "v47": "Докле още говореше Той, ето тълпа, а пред нея вървеше един от дванайсетте, наричан Иуда, който се приближи до Иисуса, за да Го целуне. Понеже такъв знак им бе дал: Когото целуна, Той е.\n ",
  "v48": "А Иисус му рече: Иудо, с целуване ли предаваш Сина Човечески?\n ",
  "v49": "Тия, които бяха с Него, като видяха, какво ще стане, рекоха Му: Господи, да ударим ли с нож?\n ",
  "v50": "И един от тях удари слугата на първосвещеника и му отряза дясното ухо.\n ",
  "v51": "Отговори Иисус и рече: оставете, спрете се! И като се допря до ухото му, изцери го.\n ",
  "v52": "А на първосвещениците и началниците на храма и на стареите, които бяха надошли против Него, Иисус рече: като на разбойник сте излезли с ножове и колове, за да Ме хванете!\n ",
  "v53": "Всеки ден бивах с вас в храма, и не дигнахте ръка срещу Мене, но сега е ваше времето и властта на мрака.\n ",
  "v54": "Като Го хванаха, поведоха и заведоха Го в дома на първосвещеника. А Петър следваше отдалеч.\n ",
  "v55": "Когато накладоха огън сред двора и седнаха наедно, седеше и Петър между тях.\n ",
  "v56": "Една слугиня, като го видя седнал срещу светлината, взря се в него и рече: и тоя беше с Него.\n ",
  "v57": "Но той се отрече от Него, като каза: жено, не Го познавам.\n ",
  "v58": "След малко друг един, като го видя, рече: и ти си от тях. Но Петър отвърна: човече, не съм.\n ",
  "v59": "А като се мина около час време, друг някой взе да твърди, като казваше: наистина, и тоя с Него беше, защото е галилеец.\n ",
  "v60": "Но Петър рече: човече, не зная, какво говориш. И веднага, докле още говореше той, петелът пропя.\n ",
  "v61": "Тогава Господ, като се обърна, погледна Петра, и Петър си спомни думите на Господа, както му бе казал: преди още петел да пропее, ти три пъти ще се отречеш от Мене.\n ",
  "v62": "И като излезе вън, горко плака.\n ",
  "v63": "Човеците, които държаха Иисуса, ругаеха Го и Го биеха;\n ",
  "v64": "и като Го забулиха, удряха Го по лицето и Го питаха: проречи, кой Те удари?\n ",
  "v65": "И много други хули казваха против Него.\n ",
  "v66": "А щом се съмна, събраха се стареите народни, първосвещениците и книжниците, и Го въведоха в синедриона си;\n ",
  "v67": "и казваха: ако си Ти Христос, кажи ни! Той им отговори: ако ви кажа, няма да повярвате;\n ",
  "v68": "ако ви пък и попитам, няма да Ми отговорите, нито да Ме пуснете;\n ",
  "v69": "отсега Син Човеческий ще седне отдясно на Божията сила.\n ",
  "v70": "И всички рекоха: и тъй, Ти ли си Син Божий? Той им отговори: вие казвате, че съм Аз.\n ",
  "v71": "А те рекоха: какво свидетелство ни трябва още? ние сами чухме от устата Му.",
  "source": "https://www.bible.com/bible/1558/LUK.22.%25D0%25A1%25D0%2598"
}