{
  "v1": "С лед няколко дни Той пак влезе в Капернаум; и се разчу, че е в една къща.\n ",
  "v2": "Тозчас се събраха мнозина, тъй че и пред вратата не можеха да се поберат; и Той им проповядваше словото.\n ",
  "v3": "И дойдоха при Него с един разслабен, когото носеха четворица,\n ",
  "v4": "и като не можеха да се приближат до Него поради навалицата, разкриха и пробиха покрива на къщата, дето се намираше Той, и спуснаха одъра, на който лежеше разслабеният.\n ",
  "v5": "Като видя вярата им, Иисус каза на разслабения: чедо, прощават ти се греховете.\n ",
  "v6": "Там седяха някои от книжниците и размишляваха в сърцата си:\n ",
  "v7": "какво тъй богохулствува Тоя? Кой може да прощава грехове, освен един Бог?\n ",
  "v8": "Иисус, веднага като узна с духа Си, че размишляват тъй в себе си, рече им: що размишлявате това в сърцата си?\n ",
  "v9": "Кое е по-лесно да кажа на разслабения: прощават ти се греховете ли, или да кажа: стани, вземи си одъра и ходи?\n ",
  "v10": "Но за да знаете, че Син Човеческий има власт на земята да прощава грехове (казва на разслабения) :\n ",
  "v11": "тебе казвам: стани, вземи си одъра и върви у дома си.\n ",
  "v12": "Той веднага стана и, като взе одъра си, излезе пред всички, тъй че всички се чудеха и славеха Бога, като казваха: никога такова нещо не сме виждали.\n ",
  "v13": "И излезе Иисус пак край морето; и всичкият народ дохождаше при Него, и Той ги поучаваше.\n ",
  "v14": "Като вървеше, видя Левия Алфеев, който седеше на митницата, и му казва: върви след Мене. Той стана и тръгна след Него.\n ",
  "v15": "И когато Иисус седеше на трапеза в къщата му, заедно с Него седяха и учениците Му и много митари и грешници; защото те бяха много и вървяха подире Му.\n ",
  "v16": "Книжниците и фарисеите, като видяха, че Той яде с митари и грешници, думаха на учениците Му: как тъй яде и пие Той с митари и грешници?\n ",
  "v17": "Като чу това, Иисус им казва: здравите нямат нужда от лекар, а болните. Не съм дошъл да призова праведници, а грешници към покаяние.\n ",
  "v18": "Учениците Иоанови и фарисейските постеха. Дохождат и Му казват: защо учениците Иоанови и фарисейските постят, а Твоите ученици не постят?\n ",
  "v19": "Иисус им рече: нима могат сватбарите да постят, когато е с тях младоженецът? Докле е с тях младоженецът, те не могат да постят;\n ",
  "v20": "но ще дойдат дни, когато ще им отнемат младоженеца, и тогава, през ония дни ще постят.\n ",
  "v21": "Никой не кърпи вехта дреха с кръпка от небелен плат; инак, новопришитото ще отдере от вехтото, и съдраното ще стане по-грозно.\n ",
  "v22": "Никой не налива ново вино във вехти мехове; инак, новото вино ще спука меховете, и виното ще изтече, и меховете ще се изхабят; но ново вино трябва да се налива в нови мехове.\n ",
  "v23": "И случи Му се да минава в събота през посевите, и учениците Му, като вървяха по пътя, късаха класове.\n ",
  "v24": "А фарисеите Му рекоха: виж, защо вършат в събота това, което не е позволено?\n ",
  "v25": "Той им рече: нима никога не сте чели, що стори Давид, когато имаше нужда и огладня сам и ония, които бяха с него?\n ",
  "v26": "Как влезе в Божия дом при първосвещеник Авиатара и изяде хлябовете на предложението, що не биваше да яде никой, освен свещениците, па даде и на ония, които бяха с него?\n ",
  "v27": "И думаше им: съботата е направена за човека, а не човек за съботата:\n ",
  "v28": "тъй че Син Човеческий е господар и на съботата.",
  "source": "https://www.bible.com/bible/1558/MRK.2.%25D0%25A1%25D0%2598"
}