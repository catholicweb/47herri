{
  "v1": "Abrahamen eta Daviden ondorengo den Jesus Mesiasen arbasoen zerrenda :\n ",
  "v2": "Abrahamek Isaak sortu zuen; Isaakek Jakob; Jakobek Juda eta honen anaiak;",
  "v3": "Judak Fares eta Zara, Tamarrengandik; Faresek Esrom; Esromek Aram;",
  "v4": "Aramek Aminadab; Aminadabek Naason; Naasonek Salmon;",
  "v5": "Salmonek Booz, Rahabengandik; Boozek Obed, Rutengandik; Obedek Jese,",
  "v6": "eta Jesek David erregea.\n Davidek Salomon sortu zuen, Uriasen emazte izanarengandik;",
  "v7": "Salomonek Roboam; Roboamek Abia; Abiak Asaf;",
  "v8": "Asafek Josafat; Josafatek Joram; Joramek Ozias;",
  "v9": "Oziasek Joatam; Joatamek Akaz; Akazek Ezekias;",
  "v10": "Ezekiasek Manases; Manasesek Amon; Amonek Josias,",
  "v11": "eta Josiasek Jekonias eta honen anaiak, israeldarrak Babiloniara erbesteratu zituzten garaian.\n ",
  "v12": "Babiloniako erbestealdiaren ondoren, Jekoniasek Salatiel sortu zuen; Salatielek Zorobabel;",
  "v13": "Zorobabelek Abiud; Abiudek Eliakim; Eliakimek Azor;",
  "v14": "Azorrek Sadok; Sadokek Akim; Akimek Eliud;",
  "v15": "Eliudek Eleazar; Eleazarrek Matan; Matanek Jakob,",
  "v16": "eta Jakobek Jose, Mariaren senarra; eta Mariagandik jaio zen Jesus, Mesias deritzana.\n ",
  "v17": "Hona, beraz, zenbat gizaldi guztira: Abrahamengandik Davidengana hamalau; Davidengandik Babiloniako erbestealdira beste hamalau, eta Babiloniako erbestealditik Mesiasengana beste hamalau.\n ",
  "v18": "Jesus Mesiasen sortzea honela gertatu zen: Maria, Jesusen ama, Joserekin ezkontzeko hitzemana zegoen; eta, elkarrekin bizitzen hasi aurretik, haurdun gertatu zen Espiritu Santuaren egitez.",
  "v19": "Jose, Mariaren senarra, gizon zuzena zen; ez zuen hura salatu nahi, eta isilean uztea erabaki zuen.",
  "v20": "Asmo horrekin zebilela, Jaunaren aingerua agertu zitzaion ametsetan eta esan zion: «Jose, Daviden ondorengoa, ez izan beldurrik Maria zeure emaztetzat hartzeko, harengan sortua Espiritu Santuarengandik baitator.",
  "v21": "Semea izango du, eta zuk Jesus ezarriko diozu izena, berak askatuko baitu bere herria bekatuetatik».\n ",
  "v22": "Hau guztia, Jaunak profetaren bidez esana bete zedin gertatu zen:",
  "v23": "Hara, birjinak haurdun gertatu eta semea izango du, eta Emmanuel jarriko dio izena (Emmanuel izenak «Jainkoa gurekin» esan nahi du).\n ",
  "v24": "Esnatzean, Jaunaren aingeruak agindua egin zuen Josek, eta Maria emaztetzat hartu zuen.",
  "v25": "Eta ez zuten ezkontza-harremanik izan, Mariak semea izan zuen arte, eta Josek Jesus izena ipini zion.",
  "source": "https://www.bible.com/bible/223/MAT.1.EABD"
}